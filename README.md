# Beadandó feladatok

Összesen 6 feladatból szabadon választhattok, ami kettő alaptípusra épül, `játék` és `kliens-szerver` alkalmazás.
A feladat leírások alapfunkciókat kérnek és azok sincsenek túl definiálva, hogy milyen módon kérjük azt. Ez szándékos részünkről, egy részről ez egy alap követelmény lista ami alapján értékelni tudjuk a munkátokat, más részről életszerű helyzetet teremtünk vele és látni akarjuk, hogy milyen saját ötletekkel rukkoltok elő a használhatóság szempontjából. Nem titkolt szándékunk felmérni az ügyességeteket, és gyakornoki lehetőséget ajánlani a legjobb munkákat bemutató csapatoknak.

## Csapatok

- `kliens-szerver` - fix 2 fő
- `játék` - 2 vagy 3 fő

Kérünk titeket, hogy önállóan 2 fős csapatokba rendeződve oldjátok meg a feladatokat, játék implementálása esetén 3 fős csapat is elfogadott, mivel úgy gondoljuk, hogy ott találni annyi feladatot, hogy 3 emberre szétosztható.
Erre viszont ügyeljetek, hogy nagyjából egyenlően vegyétek ki a részetek a csapatmunkából, mert látszani fog ha valaki nem dolgozott a csapatból és számára nem lesz mit értékelnünk.

## Git használat

A projektek során használjatok Git-et és a legvégén egy GitHub vagy GitLab stb. linket kérünk tőletek, ha kész a projekt. Kérünk titeket, hogy rendszeresen commit-oljatok, ezzel még jobban láthatóvá téve, hogy ki mennyit dolgozott a projekten.
